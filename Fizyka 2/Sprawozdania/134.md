<table border="3px solid black"  ><tr><td>Wydział  
 WI </td><td colspan="3">Imię i nazwisko  
1. Bartłomiej Król
2. Remigiusz Babiarz </td><td colspan="2">Rok  
II </td><td>Grupa  
1</td><td>Zespół  
1</td></tr><tr><td>PRACOWNIA  
FIZYCZNA  
WFiIS AGH  </td><td colspan="6">Temat:  
Ogniwo słoneczne </td><td>Nr ćwiczenia  
134  </td></tr><tr><td>Data wykonania  
28.10.2025</td><td>Data oddania 
03.11.2025</td><td>Zwrot do 
popr.  </td><td colspan="2">Data oddania  </td><td colspan="2">Data zaliczenia  </td><td>OCENA  
  
 </td></tr></table>

## 1. Wprowadzenie

---
### 1.1 Cel ćwiczenia

Zapoznanie się z różnymi rodzajami półprzewodnikowych ogniw słonecznych. Wyznaczenie charakterystyki prądowo-napięciowej i sprawności przetwarzania energii świetlnej na elektryczną.

---
### 1.2. Wstęp teoretyczny

Słońce stanowi podstawowe źródło energii dla Ziemi, a jego promieniowanie obejmuje zakres podczerwieni, światła widzialnego i nadfioletu. Całkowite natężenie promieniowania słonecznego ponad atmosferą wynosi około $1.35 kW/m^2$, natomiast przy powierzchni Ziemi, w optymalnych warunkach, dochodzi do $1kW/m^2$. Energia ta może być przetwarzana na ciepło w kolektorach słonecznych lub bezpośrednio na energię elektryczną w ogniwach słonecznych.

Ogniwo słoneczne (fotoogniwo) jest półprzewodnikowym przyrządem przetwarzającym energię promieniowania świetlnego na prąd elektryczny. Zasadniczym elementem ogniwa jest złącze p–n, w którego warstwie zubożonej zachodzi konwersja energii światła. Foton o energii większej od przerwy energetycznej półprzewodnika powoduje wzbudzenie elektronu z pasma walencyjnego do pasma przewodnictwa, tworząc parę elektron–dziura. Pole elektryczne złącza p–n rozdziela te nośniki, co prowadzi do powstania różnicy potencjałów i przepływu prądu w obwodzie zewnętrznym.

Najczęściej stosowanym materiałem do budowy ogniw jest krzem — monokrystaliczny, polikrystaliczny lub amorficzny. Wysokosprawne ogniwa monokrystaliczne osiągają sprawności rzędu 20–25%, natomiast ogniwa tańsze technologicznie mają zwykle sprawność o połowę mniejszą. Pomimo ograniczonej sprawności, ogniwa słoneczne znajdują szerokie zastosowanie w urządzeniach zasilanych energią słoneczną, zwłaszcza tam, gdzie dostęp do sieci energetycznej jest utrudniony.

Charakterystykę prądowo-napięciową fotoogniwa opisuje zależność:

$$\begin{gathered}
I=I_s \left[\exp \left(\frac{eU}{kT}\right)-1\right]- const\cdot \varphi&(1)
\end{gathered}$$
gdzie:
$I_s$ jestr prądem nasycenia
$e$ - ładunkiem elektronu
$k$ - stałą Boltzmana
$T$ - temperaturą
$\varphi$ - natężeniem oświetlenia

Zwiększenie natężenia światła powoduje wzrost prądu fotoogniwa.

Sprawność energetyczną ogniwa definiuje się jako stosunek mocy maksymalnej generowanej przez ogniowo do mocy promieniowania świetlnego padającego na jego powierzchnię:

$$\begin{gathered}
\eta = \frac{P_{max}}{\varphi Sn}&(2)
\end{gathered}$$

gdzie S jest powierzchnią pojedynczej sekcji ogniwa, a $n$ liczbą sekcji połączonych szeregowo.

---
## 2. Układ pomiarowy

1. Fotoogniwa krzemowe: monokrystaliczne, polikrystaliczne i amorficzne
2. Żarówka jarzeniowa o charakterystyce widmowej zbliżonej do światła dziennego.
3. Luksomierz
4. Woltomierz cyfrowy
5. Opornica dekadowa $10k \Omega$
6. Multimetr

![[obraz_2025-11-03_202527512-Photoroom.png]]


Rys. 1. Schemat układu eksperymentalnego: a) oświetlenie fotoogniwa lampą jarzeniową;
b) układ elektryczny do badania charakterystyki prądowo-napięciowej

---
## 3. Przebieg doświadczenia 

Na początku zmierzono natężenie światła emitowanego przez lampę, następnie do ogniwa polikrystalicznego podłączono woltomierz oraz amperomierz w celu sprawdzenia poprawności działania układu pomiarowego. Następnie włączono źródło światła i skierowano je na fotoogniwo. Po wstępnej kalibracji przeprowadzono testy, które pozwoliły określić zakres napięcia przy minimalnym i maksymalnym oporze, co umożliwiło ustalenie odpowiedniej częstotliwości zapisu wyników. W dalszej części wykonano serię kilkunastu pomiarów napięcia i natężenia prądu przy stopniowo zwiększanym oporze, jednocześnie obliczając moc dla każdego punktu pomiarowego. W obszarze maksymalnej mocy zagęszczono pomiary w celu uzyskania dokładniejszych danych. Analogiczną procedurę wykonano dla dwóch pozostałych ogniw słonecznych. 

---
## 4. Analiza danych pomiarowych 

Zmierzone natężenie światła (przy pomocy luksomierza) wyniosło:
$$\begin{gathered}
\Phi = 158 \frac{W}{m^2}
\end{gathered}$$

A odległość ogniw od lampy ustawiono na $25cm$.

Poniższe wykresy znormalizowanej charakterystyki $\frac{I}{S}=f(\frac{U}{n})$ wykonano korzystając z bibliotek $numpy$, $scipy$ w języku programowania $Python \ 3.14$. Współczynniki $a,b,c$ krzywej trendu $I(U)=a\cdot exp(bU)+c$ zostały dopasowane numeryczne wbudowaną w $scipy$ biblioteką $curve\_fit$. 

---
### 4.1 Ogniowo polikrystaliczne

Specyfikacja ogniwa polikrystalicznego:

Liczba sekcji $n=8$
Powierzchnia $1$ sekcji $S=7.8cm^2$
Powierzchnia całkowita $n\cdot S=62.4cm^2$
![[obraz_2025-11-03_205835387-Photoroom.png]]
Tabela wyników nr. 1 - wyniki pomiarów dla ogniwa polikrystalicznego. Na zielono zaznaczono moc maksymalną $P_{max}$

$$\begin{gathered}
P_{max}=13,29159 mW
\end{gathered}$$

![[wykres 11.png]]
Rysunek 2. Wykres znormalizowanej charakterystyki $\frac{I}{S}=f(\frac{U}{n})$ - ogniwo polikrystalicznne

Otrzymane współczynniki zaokrąglone do 3 miejsca po przecinku:
$$\begin{gathered}
\left\{
\begin{matrix}
a = 0,001\\
b = 12,114\\
c = -0,135
\end{matrix}
\right.
\end{gathered}$$

Sprawność ogniwa wyznaczamy wzorem $(2)$:
$$\begin{gathered}
\eta_{poli.}=\frac{13,29\cdot 10^{-3}W}{158 \frac{W}{m^2}\cdot 8\cdot 7,8m^2\cdot 10^{-4}}\approx0,01348\\\\
\eta_{poli}\approx1,348\%
\end{gathered}
$$

---
### 4.2 Ogniowo monokrystaliczne

Specyfikacja ogniwa monokrystalicznego:

Liczba sekcji $n=1$
Powierzchnia $1$ sekcji $S=63cm^2$
Powierzchnia całkowita $n\cdot S=63cm^2$
![[obraz_2025-11-04_002511385-Photoroom.png]]
Tabela wyników nr. 2 - wyniki pomiarów dla ogniwa monokrystalicznego. Na zielono zaznaczono moc maksymalną $P_{max}$
![[wykres 9.png]]
Rysunek 3. Wykres znormalizowanej charakterystyki $\frac{I}{S}=f(\frac{U}{n})$ - ogniwo monokrystaliczne

Otrzymane współczynniki zaokrąglone do 5 miejsca po przecinku:
$$\begin{gathered}
\left\{
\begin{matrix}
a = 0.00045\\
b = 16.02876\\
c = -0.83733
\end{matrix}
\right.
\end{gathered}$$

Sprawność ogniwa wyznaczamy wzorem $(2)$:
$$\begin{gathered}
\eta_{mono.}=\frac{15,94\cdot 10^{-3}W}{158 \frac{W}{m^2}\cdot 1\cdot 63m^2\cdot 10^{-4}}\approx0,01601\\\\
\eta_{mono.}\approx1,601\%
\end{gathered}
$$

---
### Ogniwo amorficzne

Specyfikacja ogniwa amorficznego:

Liczba sekcji $n=14$
Powierzchnia $1$ sekcji $S=5,5cm^2$
Powierzchnia całkowita $n\cdot S=77cm^2$

![[obraz_2025-11-04_005134915-Photoroom.png]]
Tabela wyników nr. 3 - wyniki pomiarów dla ogniwa amorficznego. Na zielono zaznaczono moc maksymalną $P_{max}$

![[wykres 8.png]]
Rysunek 3. Wykres znormalizowanej charakterystyki  - ogniwo amorficzne

Otrzymane współczynniki zaokrąglone do 7 miejsca po przecinku:
$$\begin{gathered}
\left\{
\begin{matrix}
a = 0.0000008\\
b = 15.1084767\\
c = -0.0133171
\end{matrix}
\right.
\end{gathered}$$

Sprawność ogniwa wyznaczamy wzorem $(2)$:
$$\begin{gathered}
\eta_{amor.}=\frac{6,38\cdot 10^{-3}W}{158 \frac{W}{m^2}\cdot 14\cdot 5,5m^2\cdot 10^{-4}}\approx0,00524\\\\
\eta_{amor.}\approx0,524\%
\end{gathered}
$$
---
### 4.4 Wspólny wykres znormalizowanych charakterystyk $\frac{I}{S}=f(\frac{U}{n})$ dla trzech fotoogniw

![[wykres 7.png]]
Rysunek 7. Wspólny wykres znormalizowanych charakterystyk $\frac{I}{S}=f(\frac{U}{n})$

---
##  5. Wnioski

Na podstawie wspólnego wykresu znormalizowanych charakterystyk oraz danych znajdujących się w tabelach zauważamy że największą wartość gęstości prądu zwarcia $(j \approx 0.825 \frac{mA}{cm^2})$ ma ogniwo monokrystaliczne, a amorficzne największe napięcie przypadające na sekcje $(\frac{U}{n}=0.6V)$. 

Sprawności ogniw woltaicznych zostały wyznaczone jako:

$$\begin{gathered}
\eta_{poli}\approx1,348\%\\
\eta_{mono.}\approx1,601\%\\
\eta_{amor.}\approx0,524\%
\end{gathered}$$

Otrzymane wyniki potwierdzają, że spośród badanych ogniw to monokrystaliczne wykazuje najwyższą sprawność - co jest zgodne z jego wyższą ceną - natomiast ogniwo amorficzne, będące najtańszym, osiąga najniższą efektywność. Zmierzone sprawności są znacząco niższe od teoretycznej spodziewanej wartości. Przyczyną mogą być zarówno rzeczywiste ubytki wydajności badanych ogniw wynikające z ich stanu technicznego, jak i niedokładności luksomierza, duża czułość powodowała wahania wskazań nawet przy minimalnych zmianach położenia względem źródła światła jarzeniowego, co mogło istotnie wpłynąć na końcowe wyniki.

---
## Bibliografia:

https://pf.agh.edu.pl/home/wfiis/pracfiz/Opisy_cwiczen/134.pdf
https://pl.wikipedia.org/wiki/Ogniwo_słoneczne