<table border="3px solid black"  ><tr><td>Wydział  
 WI </td><td colspan="3">Imię i nazwisko  
1. Bartłomiej Król
2. Remigiusz Babiarz </td><td colspan="2">Rok  
II </td><td>Grupa  
1</td><td>Zespół  
1</td></tr><tr><td>PRACOWNIA  
FIZYCZNA  
WFiIS AGH  </td><td colspan="6">Temat:  
Interferencja fal akustycznych 
 </td><td>Nr ćwiczenia  
134  </td></tr><tr><td>Data wykonania  
12.11.2025</td><td>Data oddania 
17.11.2025</td><td>Zwrot do 
popr.  </td><td colspan="2">Data oddania  </td><td colspan="2">Data zaliczenia  </td><td>OCENA  
  
 </td></tr></table>

### 1. Cel ćwiczenia 

Wyznaczenie prędkości dźwięku w gazach metodą interferencji fal akustycznych, przy użyciu rury Quinckego. Wyznaczenie wartości $\frac{C_p}{C_V}$ dla badanych gazów.

### 2. Wstęp teoretyczny

Zaburzenia mechaniczne w ośrodku ciągłym rozchodzą się w postaci fal. W gazach i cieczach mogą występować wyłącznie fale podłużne, polegające na przemieszczaniu się kolejnych lokalnych zagęszczeń i rozrzedzeń ośrodka. Fale dźwiękowe, nazywane także akustycznymi, obejmują zakres częstotliwości od 20 Hz do 20 kHz, gdyż są one słyszalne dla człowieka. Infradźwięki oraz ultradźwięki, mimo że niesłyszalne, rozchodzą się w podobny sposób.

Jeśli źródło drgań wykonuje drgania harmoniczne, w ośrodku powstaje fala sinusoidalna opisana równaniem:
$$\begin{gathered}
y(x,t)=y_msin(kx-\omega t)&(1)
\end{gathered}$$
gdzie $k=\frac{2\pi}{\lambda}$ jest liczbą falową, $\lambda$ długością fali, $\omega=\frac{2\pi}{T}$ częstścia kołową, a $y_m$ amplitudą.

Spotkanie się dwóch fal pochodzących z jednego źródła, docierających różnymi drogami , prowadzi do ich superpozycji:
$$\begin{gathered}
y=y_1+y_2&(2)
\end{gathered}$$
co po przekształceniach prowadzi do wyrażenia na amplitudę fali wypadkowej:
$$\begin{gathered}
y_m=\sqrt{y_{m_1}^2+y_{m_2}^2+2y_{m_1}y_{m_2}cos{k(x_1-x_2)}}&(3)
\end{gathered}$$

Amplituda przyjmuje wartości minimalne, gdy spełniony jest warunek:
$$\begin{gathered}
cos(k(x_2-x_1))=-1&(4)
\end{gathered}$$
czyli gdy różnica dróg dwóch fal jest równa nieparzystej wielokrotności połowy długości fali. Odległość pomiędzy kolejnymi minimami interferencyjnymi odpowiada długości fali $\lambda$ podzielonej przez 2. Znając częstotliwość $f$, można wyznaczyć prędkość fali akustycznej:
$$\begin{gathered}
v=f \lambda&(5)
\end{gathered}$$
Prędkość dźwięku w gazach określa zależność:
$$\begin{gathered}
v=\sqrt{\frac{\kappa RT}{\mu}}&(6)
\end{gathered}$$
gdzie 
- $T$ jest temperaturą bezwzględną, 
- $R$ uniwersalną stałą gazową, 
- $\mu$ masą molową gazu, a 
- $k=\frac{C_p}{C_V}$ wykładnikiem adiabaty. 
Wartość $k$ występuje, ponieważ zagęszczenia i rozrzedzenia gazu w fali dźwiękowej przebiegają w warunkach adiabatycznych.

W doświadczeniu wykorzystuje się rurę Quinckego, składającą się z dwóch równoległych rur połączonych na końcach, z których jedna ma długość stałą, a druga zmienną. Fala dźwiękowa wprowadzona do układu rozdziela się na dwie drogi o różnych długościach, po czym interferuje na wspólnym wylocie. Minimum amplitudy sygnału odbieranego przez mikrofon odpowiada przypadkowi, gdy różnica długości rur spełnia warunek interferencji destruktywnej. Pomiar odległości między kolejnymi minimami pozwala wyznaczyć długość fali, a następnie prędkość dźwięku oraz wartość wykładnika adiabaty badanego gazu.

---
### 3. Aparatura

1. Generator mocy w zakresie 20 Hz-20 kHz 
2. Rura Quinckego - składająca się z dwóch równoległych rur połączonych na końcach jedna ma długość stałą druga jest regulowana poprzez wysuwany fragment
3. Oscyloskop - pozwala obserwować amplitudę sygnału z mikrofonu i znaleźć minima
4. Termometr - użyty w celu sprawdzenia temperatury w pracowni badawczej z dokładnością do $1 \degree C$

![[obraz_2025-11-17_153810908-Photoroom.png]]
Rysunek 1. Rura Quinckiego

---
### 4. Przebieg ćwiczenia 

W ramach eksperymentu wykonaliśmy łącznie $60$ pomiarów wychylenia ramienia ruchomego rury Quinckego, badając zależność położenia pięciu kolejnych minimów amplitudy interferencji fal dźwiękowych dla 12 testowanych częstotliwości w zakresie od $2 kHz$ do $4,4 kHz,$ w odstępach co $200 Hz$, przy temperaturze $T = 22 \degree C$.
 
![[obraz_2025-11-17_160733786-Photoroom.png]]

---
### 5. Opracowanie wyników

#### 5.1. Prędkość fali dla poszczególnych częstotliwości

Średnią długość fali dla danej częstotliwości obliczymy ze wzoru:
$$\begin{gathered}
\overline{\lambda}=2\frac{\sum \Delta_i}{n}&(7)
\end{gathered}$$

A następnie znając częstotliwość i długość fali dla każdego pomiaru mamy możliwość policzenia prędkości każdej z nich ze wzoru $(5)$. Wyniki przedstawiam poniżej

![[obraz_2025-11-17_203021167-Photoroom.png]]
#### 5.2. Wykres zależności prędkości od częstotliwości
Na rysunku 2 pokazano wykres prędkości fali w funkcji częstotliwości, sporządzony na podstawie danych z tabeli 2, wraz z dopasowaną prostą trendu. Analiza tego wykresu nie ujawnia wyraźnej zależności między tymi wielkościami ani obecności odstających pomiarów.


![[obraz_2025-11-17_204228475-Photoroom.png]]
Rysunek 2: Wykres zależności prędkości od częstotliwości - prezentujący brak korelacji prędkości fali z jej częstotliwością

#### 5.3 Prędkość dźwięku w powietrzu 

Ostatecznie, otrzymujemy średnią prędkość dźwięku w powietrzu (dla temperatury $T=22\degree C$):
$$\begin{gathered}
\overline{v}\approx343,9 \frac{m}{s}
\end{gathered}$$

Niepewność pomiarową typu A obliczymy ze wzorów:
$$\begin{gathered}
\begin{matrix}
\overline{x}=\frac{1}{n}\sum^n_{i=1}x_i\\\\
s=\sqrt{\frac{1}{n-1}\sum^n_{i=1}(x_i-\overline{x})^2}\\\\
u_A=\frac{s}{\sqrt{n}}
\end{matrix}&(8)
\end{gathered}$$

Podstawiając pomiary do powyższych wzorów otrzymujemy:
$$\begin{gathered}
u_A \approx 1.3 \frac{m}{s}
\end{gathered}$$

Korzystając ze wzoru $(2)$ możemy otrzymać prędkość dźwięku dla temperatury $T_0=0 \degree C$. Wystarczy przemnożyć otrzymaną przez nas średnią wartość prędkości dźwięku przez $\sqrt{\frac{T_0}{T}}$ (po zamianie stopni celcjusza na kelwiny).

$$\begin{gathered}
T=22 \degree C=295.15 K\\
T_0=273.15K\\\\
v_0=\overline{v}\sqrt{\frac{T_0}{T}}\approx 330.8 \frac{m}{s}
\end{gathered}$$

Wykorzystując regułę propagacji niepewności, określamy całkowitą niepewność wyznaczonej wielkości
$$\begin{gathered}
u_C(v_0)=u_A(\overline{v})\sqrt{\frac{T_0}{T}}\approx 1,3 \frac{m}{s}
\end{gathered}$$

Chcąc policzyć niepewność rozszerzoną możemy przyjąć $k=2$
$$\begin{gathered}
U(v_0)=k\cdot u_C(v_0)=2.6 \frac{m}{s}
\end{gathered}$$

Porównując do wartości oczekiwanej $v_{0-O}=331.5 \frac{m}{s}$
$$\begin{gathered}
|v_0-v_{0-O}|=|330.8-331.5|=0.7 \frac{m}{s}\lt 2.6 \frac{m}{s} \ \ [U(v_0)]
\end{gathered}$$

Otrzymana przez nas wartość prędkości dźwięku mieści się w granicach niepewności odpowiadającej danym tabelarycznym, co pozwala stwierdzić, że pomiar został przeprowadzony poprawnie.

#### 5.4 Wyliczenie wykładnika adiabaty 

Do policzenia wykładnika adiabaty brakuje nam jedynie wartości masy molowej powietrza. Wiedząc że azot stanowi $78\%$ i ma masę molową 28 $\frac{g}{mol}$, tlen $21\%$ a masa molowa $32\frac{g}{mol}$ oraz argon $1\%$ i masa molowa $40 \frac{g}{mol}$ obliczymy przy użyciu średniej ważonej:

$$\begin{gathered}
\mu=\sum \mu_i w_i=0.01\cdot 40\frac{g}{mol}+0.78 \cdot 28\frac{g}{mol} + 0.21\cdot 32 \frac{g}{mol}=28.96\frac{g}{mol}
\end{gathered}$$

Dysponując masą molową powietrza i przyjmując stałą gazową $R=8.31 \frac{J}{mol \cdot k}$, możemy wyznaczyć współczynnik $k$ korzystając z odpowiedniego wzoru:
$$\begin{gathered}
\kappa=\frac{v^2 \mu}{RT}&(9)\\\\
\kappa \approx 1,396
\end{gathered}$$

Wyznaczmy niepewności żeby porównać z wartością oczekiwaną wykładnika adiabaty $k_0=1.40$

Niepewność złożona:
$$\begin{gathered}
u_C(\kappa)=\frac{2v_0 \mu}{RT}u_C(v_0)\approx 0.0114
\end{gathered}$$

Niepewność rozszerzona
$$\begin{gathered}
U(\kappa)=k\cdot u_C(v_0) \approx 0.0228
\end{gathered}$$

Porównujemy do oczekiwanego wykładnika adiabaty 
$$\begin{gathered}
|\kappa-\kappa_0 |=|1.396-1.418|=0.022 \lt 0.0228 [U(\kappa)]
\end{gathered}$$

Porównanie uzyskanej w eksperymencie wartości z danymi tabelarycznymi pokazuje, że mieści się ona w granicach przewidywanej niepewności, co pozwala uznać, że nasze doświadczenie zakończyło się sukcesem.

---
### 6. Wnioski

Przeprowadzone badania przy użyciu rury Quinckego umożliwiły wyznaczenie zarówno prędkości dźwięku w powietrzu, jak i współczynnika adiabatycznego $\kappa$. Średnia zmierzona prędkość dźwięku mieści się w granicach przewidzianej niepewności i pokrywa się z wartościami tablicowymi. Analogicznie, obliczony współczynnik adiabatyczny, oparty na oszacowanej masie molowej powietrza, również zgadza się z wartością teoretyczną. Uzyskane wyniki potwierdzają prawidłowość metody eksperymentalnej oraz dokładność przeprowadzonych pomiarów.